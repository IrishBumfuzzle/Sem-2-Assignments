एक बार ढोलकपुर जंगल में कू-कू कोयल बहुत ही मीठा गाना गा रही थी। मैं हूँ कू-कू कोयल।  गाती हूँ सुंदर मीठा-मीठा गाना। तुम सब भी सुनकर आ जाना, आ जाना आ जाना। उसकी आवाज दूर-दूर तक सबको सुनाई दे रही थी। तभी उसकी आवाज सुन कर एक जादूगर वहाँ आता है, और उससे कहता है। वाह, कू-कू कोयल तुम्हारी आवाज तो बहुत मीठी है। बिल्कुल खरा सोना है। सोना.. हाँ । तभी जादूगर आबरा-का डाबरा बोलता और कू-कू कोयल से कहता है, तुमअब से जब भी गाना गाओगी और गाते समय अगर तुम्हारे मुंह से एक भी बूँद पानी की नीचे गिर गई तो वो बूंद सोने में बदल जाएगी, लेकिन तुम्हें एक बात का हमेशा ख्याल रखना होगा कि तुम कभी ऐसे लोगों के सामने नहीं गाना जो तुमको किसी भी तरह से नुकसान पहुचाएं।
ऐसा बोलने के बाद जादूगर वहाँ से चला जाता है। इधर कू-कू कोयल फिर से गाना गाने लगती है। तभी वहाँ पर चम्पा लोमड़ी आती है और वो कू-कू कोयल का गाना सुनने लगती है। गाना गाते-गाते कू-कू कोयल के मुहँ से पानी गिरता है। पानी के नीचे गिरते ही वो सोने में बदल जाता है। चम्पा लोमड़ी अपने सामने सोना देख कर बहुत खुश हो जाती है और झट से सोना उठाती है फिर वहाँ से बहुत तेज दौड़ लगाते हुए अपने घर पहुँचती है। इधर कू-कू कोयल गाना गाती रहती है। तभी वहाँ पर एक शिकारी आता है। शिकारी पेड़ के नीचे बैठकर कू-कू कोयल का गाना सुनने लगता है। कू-कू कोयल गाना गा ही रही थी कि फिर से उसके मुहँ से पानी नीचे गिरता है। मुहँ का पानी नीचे पहुंचते ही सोने में बदल जाता है। अपने सामने शिकारी सोना देख कर बहुत खुश हो जाता है। वो झट से उसे उठा लेता है। तभी शिकारी फिर देखता है कि ऊपर से पानी की एक ओर बूंद गिरी जो सोने में बदल गई। शिकारी फिर खुश होता है और उसे भी अपने पास रख लेता है। ऐसे करते हुए कई बूंदे ऊपर से नीचे गिरती है जो सोने में बदलती जाती है। शिकारी मन में सोचता कि शायद आसमान से सोने की बारिश हो रही है और ये सोचते हुए वो एक-एक कर के सोना उठाता जाता है। तभी शिकारी कि नजर गाना गा रही कू-कू कोयल पर जाती है। और वो देखता है कि ये सोने वाला पानी तो कू-कू कोयल के मुहँ से निकल रहा। फिर वो बिना देरी किये कोयल को पकड़ने के बारे में सोचता है क्योंकि कू-कू कोयल को पकड़ कर वो बन जाएगा अब बहुत-बहुत अमीर। इधर कू-कू कोयल गाना गाने में इतना खो जाती है कि उसे इस बात का भी ध्यान नहीं रहता कि उसके आस-पास कौन है। फिर शिकारी बहुत धीरे से अपना जाल फेकता है और कू-कू कोयल को पकड़ लेता है। जाल में फँसते ही कू-कू कोयल कहती है धत-तेरी कि ये क्या कर बैठी मैं। जादूगर ने कहा भी था मुझसे कि आपने आस-पास के लोगों से बच कर रहना। अब देखो मैंने अपनी लापरवाही के चक्कर में क्या कर लिया। जाल में फंस गई।
इधर कू-कू कोयल को ले जाते हुए शिकारी अपने मन में सोचता है कि क्यों न इस कोयल को राजा को ही दे दूँ। अगर राजा को दे दिया तो राजा इसके बदले मुझे राजमहल में रहने देंगे। फिर पूरी ज़िंदगी आराम से बीतेगी मेरी। हाँ यही सही रहेगा। ऐसा सोचते हुए शिकारी राजा के पास पहुंचता है और उसे सारी बात बताता है। राजा कोयल को लेने और उसके बदले शिकारी को अपने राज्य महल में रहने देने की बात मान जाता है। तभी वहाँ पर राजा का मंत्री आता है और उससे बोलता है कि महाराज, ये शिकारी झूठ बोल रहा। आपने कभी सुना या देखा भी है क्या किसी चिड़ियाँ के मुहँ से सोना निकले। भई मैंने तो नहीं देखा। मंत्री कि बात सुन कर राजा शिकारी से कहता है कि पहले मुझे सोना दिखाओ। आखिर ये कोयल कैसे सोना निकालती है। मैं भी तो देखूँ। राजा की बात सुन कर शिकारी कोयल से गाना गाने को कहता है। लेकिन कोयल तो इस बार कोई गलती नहीं करना चाहती थी, इसलिए वो अपना मुहँ ही नहीं खोलती। शिकारी के बहुत बार कहने पर भी जब कोयल गाना नहीं गाती तब राजा को ये सब देख कर गुस्सा आ जाता है और वो अपने सिपाहियों से कह कर कोयल को जाल से निकाल देता है और शिकारी को पकड़ लेता है। जाल से निकलते ही कोयल गाना गाना शुरू करती है ..कू-कू मैं हूँ कू-कू कोयल गाती हूँ मीठा-मीठा सुंदर गाना, जिसे सुनकर तुम सब मेरे पास और फिर तभी उसके मुहँ से फिर से पानी नीचे गिरता है जो सोने में बदल जाता है। राजा ये सब बस देखता ही रह जाता है और अपने सिपाहियों से कोयल को पकड़ने को कहता है। लेकिन इस बार कू-कू कोयल पहले जैसी कोई भी गलती नहीं करती है और वहाँ से उड़ती हुई सीधे ढोलकपुर जंगल पहुँचती है।   